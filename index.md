# Tere tulemast ESP32 ja asjade interneti kursusele!

See kursus on loodud eestikeelse õppematerjalina asjade internetiga tutvumiseks. Kursus koosneb õpetustest, mille käigus ehitatakse ESP32 arenduslaudade abil targa linna mudel.

Kursus on loodud iseseisvaks läbimiseks, aga seda võib kasutada ka õppematerjalina koolides, robootikaringides jne.

## Kursusel vajalikest eelteadmistest:

- Vajalikud on eelnevad teadmised programmeerimisest, ehk et mis on muutuja, funktsioon, tingimuslaused, tsüklid.
- Teadmised objektorienteeritud programmeerimisest tulevad kasuks, kuid ei ole hädavajalikud.
- Vajalik on eesti keele oskus, inglise keele oskus tuleb kasuks.
- Eelteadmised Arduinost, ESP32-st ja robootikast tulevad kasuks, kuid ei ole vajalikud.

Kursusel on vaja minimaalselt ühte ESP32 arenduslauda ning arvutit. Kui on võimalus kasutada mitut ESP32-te korraga, tuleb see ainult kasuks.

Õpetustes ning näidetes on kasutatud ESP32-S3 arenduslauda, kuid teised ESP32 arenduslauad peaksid autori teadmiste kohaselt samuti sobima.

Õpetus on valminud **2025. aastal** Tallinna Ülikooli informaatika õppekava bakalaureuse lõputööna.

[[0.1. ESP32. Arduino IDE. Ettevalmistus|Esimene õpetus]]
